# Progetto “Non Mi Dimendicar” 
## 4DI 2022 - Traccia

Il sito https://eduscopio.it/ classifica le scuole in base ad una serie di parametri in modo da consentire una scelta informata ai ragazzi della scuola secondaria di primo grado.

Il nostro istituto potrebbe essere interessato ad avere una piattaforma analoga, alimentata da informazioni raccolte direttamente, allo scopo di migliorare il proprio servizio ed allo stesso tempo supportare gli allievi nel loro percorso post-diploma.

Inoltre la piattaforma potrebbe essere utilizzata per favorire il contatto tra gli allievi in cerca di occupazione e le aziende in cerca di personale.

I dati andranno gestiti in modo sicuro e rispettoso della privacy.

Il sistema dovrà essere dotato di un controllo degli accessi basato su nome utente e password, con controllo della validità della email ed eventualmente accesso a due fattori.

Analizzare le pagine del sito https://eduscopio.it/ sintetizzate nelle schermate allegate alla ricerca delle informazioni che il sistema dovrà gestire. L’obiettivo da raggiungere è quello di progettare il diagramma UML delle classi, che servirà per sviluppare il sito web dinamico in ASP.NET Core con l’ausilio dell’Entity Framework per creare e alimentare un database.

In particolare, si segnala la pagina https://eduscopio.it/dati-e-metodologia che descrive i criteri utilizzati per raccogliere i dati sugli allievi diplomati.